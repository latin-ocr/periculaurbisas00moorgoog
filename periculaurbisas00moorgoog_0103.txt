94 T RANSLA T IONS

Cautibus ae‘riis haerens ; pars saxea denso . '
Claustra globo, vanisque aditus assultibus urget: -
Non vi, non armis usus: vetat ardua saltus
Majestas‚ totaque hostis defensor ab arce.

Ergo ubi-dejectos cuneos, crebramque suorum
Dux stragem aspexit, revolutaque corpora leto,
Tum demumrevocata acie, fessusque residens
Orabat pacem, et palmas tendebat inermes.
Jamque e concilio Ponti responsa retrorsum

Legati deferre: viros non ille cruentum

Poscere supplicium saevus ;-sua sub juga missis
Dat foedus pacemque ; unam hanc ex hoste requirit
Mercedem, hoc unum vita pro sospite munus.

Audiit, et legem, qud mors non dirior ipsa,
Palluit auditam miles: subiere regressus
imbelles, socias subiit via foeda per urbes,

Et, longe graviora, suae ludibria Romae.

Jam dubium ¹pariter vulgus pariterque tribuni
Stant maestos defixi oculos: jam lumine signat
Quisque ducem: tamen ille silet, tectusque recusat
Aut fando sancire graves, aut spernere, poenas.
Unus erat, qui tandem auctor firmare sodales
Ausus, et ancipites animo depellere curas,
Lentulus, hanc diro rumpebat tempore vocem;
‘ Egregias vero laudes hac morte meremur
‘De patriai, o socii, vacuas ubi milite turres

 

