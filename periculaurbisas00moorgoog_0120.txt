AND POEMS. 111

En! caespes passim propter coryleta virescit:
Hortus ibi et suboles nuda suere domus:
At loliis obducta jacent jam saxa magalis,

Nominaque afflictos destituere Lares

Illa tamen, trans oceanum quae nostra relegat

, Ora, peregrinum fovit amata nemus Í¾

Dis aequant ibi laude locos montesque coloni,
Qui cingunt stratas, sancta corona, casas.

Illi, ignem ad serum, saltus, faucesque jugorum,
Si qua latet vallis, si qua sacella, canunt:

Ast ora in medio jam nubila carmine rapti
Nominis et vacuae miscuit ira domus.

Attamen, o! fido patriam sub corde colentes,
Prosequitur vestri vos quoque civis amor,
Qui fleat et valles perque invia littora damis

Pabula montivagis tecta jacere virum.

 

