Am) POEMS.

XVI.

O QUAE tendis iter plagas ad Austri
Hirund0, super aureum residens
Tectum, quae resero tibi volanti
Nostris deliciis reser puellae.

‚ Cui tu-nam pariter Notique et Austri
Nosti temperiem-tenebricosum
Hunc dicas, stabilem fide, benignum,
Illum flammiferum, trucem, infidelem.
Quodsi radere tecum iter liceret,
Lapsus per patulam illius fenestram
Ultro carmina mille pipilarem,
AEternum liquidos canens amores.

Si nunc induerem alitem figuram

Ut me sub gremium foveret illa
Exceptum, niveas vibrante sursum

Cunas pectore, donec interirem!

Cur desiderio indui recusat

Pectus, qualis ubi novos amictus,
Quamvis sylva comis virescat omnis,
De tot fraxinus una demoratur?
Pullos jam volucres refer peregre
Aufugisse tuos ; mihique dudum
Liber qui modo luderem per Austrum,
Structum sub Bored latere nidum.

 

