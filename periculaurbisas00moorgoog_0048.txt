AND POEMS.

Vidimus et formas scopulorum culmina in omnes
Vertere, et obscuris oppida celsa jugis ;

Propter et Arctoas vecti longo ordine cautes,
Prataque quae gelido rore rigata virent.

Immensum jam nacti Oriens et mollius aequor
Ultima pernici scindimus aere freta,

Qud caryis sata saxa et aromate littus odorum
Proluit immani longior unda sinu.

Interdum ruptis juga celsa ardere caminis,
Littora vel nimbo sternere quassa su0,

Dum cinis in pinus faciem curvata comantis
Vulturis ut tetri spargitur ala polo*

Propter arenarum tractus, camposque tepentes,
Ostiaque effusis praevehimur fluviis ;

Et colles mixtoque rubentes murice saltus
Hausimus oblatum lumine quemque brevi.

Ο quota tum tellus, quot ditia littora praeter
Flumine ceu celeri lapsa nitere ratem!
Jam vulgo ardescit pelagus vestigia caecis
Ignea jam signat rapta carina iretis,
Jamque sinus linquens Nympharumque antra reducta,

. Emicuit parvae sculptile lintris opus,

Pomaque deliciasque ultro floresque vehebat:
At dona inceptum nulla morantur iter.

¹ Plini Epist. vi. 16 :¹ Nubes, incertum procul intuentibus ex quo
monte (Vesuvium luisse postea cognitum est), oriebatur, cujus simi-
litudinem et formam non alia magis arbor quam pinus expresserit.
Nam longissimo velut trunco elata in altum quibusdam ramis diffunde·
batur, credo, quia recenti spiritu evecta, dein senescente eo destituta
aut etiam pondere suo victa in latitudinem vanescebat.

 

