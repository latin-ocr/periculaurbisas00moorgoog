AND POEMS.

'Et tecta vicorum hispida, et aedium
Tenui juvabunt luce cacumina,
Et quae per intervalla clangunt
AEra procul: tenebrasque ab alto

Trahente lento, roscida, te sinu,
Obducta seris cuncta crepusculis :
O more solenni refusum
Ver quoties tibi, Diva, largis

Crines odoros proluit imbribus,
Vel gaudet AEstas serius ad tuam
Lusisse lucem3 vel ruina
Decolor in gremium cubantis

Autumnus altas cogit agens comas

Vel saeva amictus scindit Hyems tuos
Stridens per aurarum tumultum,
Et socium tibi terret agmen,

Tum regna nunquam non patiens tua
Mens delicatas finget imagines,
Tum rursus ad gratum recurrerit
Numen Amicitiae : nec ore

Te Pax amoen0, nec Sapientia
Spement euntem, quove libentius
Dilecta, consuescis vocari,
Nomine te dominam silebunt.

 

