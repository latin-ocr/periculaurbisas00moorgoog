“ AND POEMS.

VIII.

QUID lacrymae? quo tandem ortu volvuntur inanes?
Nescio quo luctus divini gurgite natae
Cor illae subiere, et obortis lumina complent

Fontibus, Autumno quoties laeta arva tuentis Ι

Acta dies subita pertentat imagine mentem.
Qualis enim lux suave micat per candida primiim
Carbasa ab exsilio subvecti nuntia amici,

Et quae digressu moesto per vela rubescit
Altera, dum condit pelagus carissima ; moesta
Sic redit illa dies, sic suavem induta colorem.
Ac velut obscurum vix experrecta sub ortum
Saecla avium insuetos edunt morientis ad aures
concentus-illi ante oculos miscetur inertes,
Sublustrisque natat trepido speculare fenestra-
Sic insueta dies, sic flebilis, illa recursat.

 

