ΛΝΒ POEMS.

At juvene abrepto fratrum par triste citatis

Ibat equis, nec, pulchra, tuos, Florentia, muros
Devertunt, nec parta quies prius ulla viarum,
Quam veniunt, ubi ripa tenet jam tenuior Arnum
Cum strepitu, lenem flabris et arundine quassa,

, . Et lupus adverso subigit sese obvius amni.

Pallida lucebant fluvio gemina ora virorum,

At juveni flagrare genae, roseosque colores ¹

Fudit Amor. Vada jamque ambo trajecta relinquunt,
Et subeunt tacitam, caedi loca commoda, silvam.

Jamque dolis maestae referebant salsa sorori

Nuntia ;—longinquam juvenem telluris in oram

conscendisse ratem, magnumque facessere munus
Spectata dignum virtute, nec infida corda
Quod caperent ;-tales illi male fingere causas.

Quin luctu caput involvas quin indue sordes;
Jam vidua es, miseranda nurus! quas Spes tibi nectit
Rumpe moras ; non hora virum quae praeterit istum,
Crastina non reseret: luctum neque tertia solvet.

 

